# Yksinkertaisuus on kaunista

Lainaus, jonka mielestäni kaikkien kehittäjien tulisi tietää ja pitää lähellä sydäntä:

> *Tyylin, harmonian, ylvayden ja hyvän rytmin kauneus riippuu yksinkertaisuudesta.* — Platon

Tämä mielestäni summaa yhdessä lauseessa arvot, joita meidän ohjelmistokehittäjinä pitäisi tavoitella.

On monia asioita, joita meidän pitäisi saavuttaa koodissamme:

- Luettavuus
- Ylläpidettävyys
- Kehitysnopeus
- Vaikeasti kuvailtava ominausuus, kauneus

Platon sanoo, että yksinkertaisuus mahdollistaa kaikki nämä ominaisuudet.

Mitä on kaunis koodi? Tämä on mahdolisesti erittäin subjektiivinen kysymys. Kauneuden käsitys riippuu vahvasti yksilön taustoista, yhtä paljon kuin muutkin käsityksemme riippuvat taustastamme. Taidekouluja käyneillä on eri käsitys (tai ainakin lähestymistapa) kauneudesta kuin tieteellisesti kouluttautuneilla. Taiteita pääaineenaan opiskelleet lähestyvät ohjelmistojen kauneutta vertaamalla ohjelmistoja taideteoksiin, kun taas tiedettä pääaineena lukevilla on tapana puhua symmetriasta, kultaisesta leikkauksesta ja koittaa yksinkertaistaa asioita kaavoihin. Kokemukseni mukaan yksinkertaisuus on perusta suurimmalle osalle molempien puolien argumentteja.

Ajattele tutkimiasi koodeja. Jos et ole käyttänyt aikaa muiden koodin tutkimiseen, lopeta tämän lukeminen heti ja opiskele jotain avointa lähdekoodia. Oikeasti! Tarkoitan sitä! Etsi verkosta koodia haluamallasi kielellä, jonka joku tunnettu asiantuntija on kirjoittanut.

Palasit? Hyvä? Missä me olimmekaan? Aivan... Olen huomannut, että kanssani resonoivilla ja kauniiksi kokemillani koodeilla on monia yhteisiä ominaisuuksia. Päällimmäisenä näistä on yksinkertaisuus. Mielestäni järjestelmän osien täytyy olla yksinkertaisia, olkoon koko järjestelmä kuinka monimutkainen tahansa. Yksinkertaiset oliot, joilla on vain yksi vastuu ja yksinkertaiset, keskittyneet metodit kuvaavilla nimillä. Jotkut ajattelevat lyhyiden, viidestä kymmeneen riviä pitkien, metodien olevan äärimmäistä ja joissain kielissä tämä on hankala toteuttaa, mutta mielestäni kyseinen lyhyys on kuitenkin toivottava tavoite.

Tärkeintä on se, että kaunis koodi on yksinkertaista koodia. Jokainen osa pidetään yksinkertaisena yksinkertaisilla vastuilla ja yksinkertaisilla suhteilla muihin järjestelmän osiin. Tällä tavoin voimme pitää järjestelmämme ylläpidettävinä ajan saatossa. Puhtaalla, yksinkertaisella, testattavalla koodilla pidämme kehitysnopeuden yllä koko järjestelmän elinajan.
Kauneus syntyy ja löytyy yksinkertaisuudesta.

Alkuperäinen kirjoittaja Jørn Ølmheim