# Aloita Joo:lla(yes and, suom:joo ja?)

Äskettäin olin ruokakaupassa ja etsin "edamamea" (minkä tiesin vain olevan jonkin sortin vihannes). En tiennyt löytäisinkö sen vihannesalueelta, pakasteista, vai säilykehyllyltä. Luovutin ja etsin työntekijää avukseni. Hänkään ei tiennyt!

Työntekijä olisi voinut vastata monin eri tavoin. Hän olisi voinut saada minut tuntemaan itseni tietämättömäksi, koska en tiennyt, mistä etsiä, tai antaa minulle epämääräisiä mahdollisuuksia, tai vain kertoa, ettei heillä ollut kyseistä tuotetta. Mutta sen sijaan hän käsitteli pyyntöä mahdollisuutena löytää ratkaisu ja auttaa asiakasta. Hän soitti muille työntekijöille ja oli minuuteissa opastanut minut oikealle tuotteelle pakastealueella.

Tässä tapauksessa työntekijä näki tilanteen pyyntönä ja aloitti lähdökohdasta, että me pystymme ratkaisemaan ongelman ja tyydyttämään pyynnön. Hän aloitti *joo*:lla ei:llä aloittamisen sijaan.

Aloittaessani teknisen johtajan roolissa(technical leadership role), koin työni olevan kauniin sovellukseni suojelemista tuotepäälliköiden ja liiketoiminta-analyytikoiden naurettavilta pyynnöiltä. Aloitin suurimman osan keskusteluista nähden pyynnöt kumottavina asioina, en niihin myönnyttävinä.

Jossain vaiheessa tajusin, että ehkä olisi toinen tapa työskennellä, mikä vain tarkoittaisi näkökulmani vaihtamista kieltäytymisestä myöntymiseen. Itse asiassa, olen tullut siihen lopputulokseen, että *joo*:lla aloittaminen on olennainen osa teknisenä johtajana olemista.

Tämä yksinkertainen muutos vaikutti suuresti tapaani lähestyä töitäni. Kuten käy ilmi, on monia tapoja sanoa *joo*. Kun joku sanoo sinulle "Hei, tämä sovellus olisi tosi hieno, jos tekisimme kaikista ikkunoista pyöreitä ja läpikuultavia!" voit todeta idean olevan naurettava ja kieltäytyä. Mutta sen sijaan on usein parempi aloittaa kysymällä "Miksi?". Usein on jokin varsinainen ja vaikuttava(compelling) syy, miksi henkilö alkujaankin pyytää pyöreitä ja läpikuultavia ikkunoita. Esimerkiksi, te saatatte olla juuri kirjoittamassa sopimusta ison asiakkaan sekä standardikomitean kanssa, joka vaatii pyöreitä läpikuultavia ikkunoita.

Yleensä huomaat, että pyynnön konteksin tietäminen avaa uusia mahdollisuuksia. On yleistä, että pyyntö voidaan toteuttaa olemassaolevalla tuotteella jollain toisella tapaa, joka sallii sinun sanoa *joo* ilman lisätyötä: "Itse asiassa, käyttäjän asetuksista voit ladata pyöreät läpinäkyvät ikkunat ja ottaa ne käyttöön."

Joskus toisen henkilön idea ei sovi sinun näkemykseesi tuotteesta. Minusta on yleensä hyödyllistää kohdistaa se "Miksi?"-kysymys itseesi. Joskus syyn sanominen tekee selväksi, että sinun ensimmäisessä reaktiossasi ei ole järkeä. Jos ei, niin sinun ehkä tarvitsee pyytää muutama muu päätösten tekijä paikalle. Muista, että kaiken tämän tavoite on sanoa *joo* toiselle henkilölle ja yrittää saada se toimimaan, ei vain hänelle, vaan myös sinulle ja tiimillesi.

Jos voit kertoa vakuuttavan selityksen, miksi ominaisuuspyyntö ei sovi nykyiseen tuotteeseen, silloin teillä on todennäköisesti rakentava keskustelu siitä, oletteko rakentamassa oikeaa tuotetta. Riippumatta siitä, miten keskustelu päättyy, jokainen tulee keskittymään tarkemmin siihen, mikä tuote on ja mitä se ei ole.

Aloittamalla *joo*:lla, työskennellään kollegoiden kanssa, ei heitä vastaan.

Kirjoittanut [Alex Miller](http://programmer.97things.oreilly.com/wiki/index.php/Alex_Miller)