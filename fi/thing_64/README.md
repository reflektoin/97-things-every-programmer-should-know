# Pariohjelmoi ja Tunne Flow

Kuvittele olevasi täysin uppoutunut tehtävääsi - keskittynyt, omistautunut ja sitoutunut. Saatat olla kadottanut ajantajun. Olet luultavasti onnellinen. Koet flow-tilaa. On vaikea sekä saavuttaa että ylläpitää flow-tilaa koko tiimin kehittäjille, koska on niin paljon sen katkaisevia keskeytyksiä, vuorovaikutuksia ja muita häiriötekijöitä.

Jos olet jo kokeillut pariohjelmointia, niin tiedät varmaan miten se edistää flow'ta. Jos et ole, haluamme motivoida sinua aloittamaan meidän kokemuksiemme avulla. Pariohjelmoinnin onnistumiseksi tiimin jäsenten ja tiimin itsessään pitää ponnistella.

Tiimin jäsenenä ole kärsivällinen kokemattomampien kehittäjien kanssa. Kohtaa pelkosi kokeneempia kehittäjiä kohtaan. Käsitä, että ihmiset ovat erilaisia ja arvosta sitä. Ole tietoinen omista ja tiimisi jäsenien vahvuuksista ja heikkouksista. Saatat yllättyä, miten paljon voit oppia kollegoiltasi.

Tiiminä, esittele pariohjelmointi tapana jakaa taitoja ja tietämystä koko projektista. Teidän pitäisi ratkaista tehtävät pareittain ja vaihdella pareja usein. Sopikaa säännöt vaihtojen suhteen. Ohittakaa säännöt tai muuttakaa niitä tarpeen mukaan. Kokemuksemme mukaan ei välttämättä tarvitse odottaa tehtävän valmistumiseen vaihtaakseen pareja. Tehtävän keskeyttäminen siirtääkseen sen toiselle parille saattaa tuntua epäintuitiiviselta, mutta olemme huomanneet sen toimivan.

On lukuisia flow'n keskeyttäviä tilanteita, mutta missä pariohjelmointi auttaa ylläpitämään sen:

- **Vähennä "bussikerrointa":** Kyseessä on hieman sairas ajatuskoe, mutta kuinka monen tiimin jäsenen pitää jäädä bussin alle ennen kuin projektia ei pystytä saamaan valmiiksi? Toisin sanoen, miten riippuvainen olette tieyistä tiimin jäsenistä? Onko tieto yksityistä vai jaettua? Jos kierrätätte tehtiä pareilla, on aina joku toinenkin asiasta tietävä ja joka pystyy tekemään asian loppuun. Bussikerroin ei vaikuta tiimisi flow'hun.

- **Ratko ongelmia tehokkaasti:** Jos pariohjelmoit ja törmäät haastavaan ongelmaan, sinulla on aina joku, kenen kanssa keskustella. Dialogi avaa mahdollisuuksia todennäköisemmin kuin itseksesi yrittäminen. Töiden kiertäessä, ratkaisuasi käy läpi toinen pari, joten ei haittaa vaikka ratkaisusi ei olisi ollut alun perin optimaalinen.

- **Integroi kitkatta:** Jos nykyisen tehtäväsi sisältää toisen koodin kutsumista, toivot metodien nimien, dokumentaation ja testien olevan riittävän kuvaavia ymmärtääksesi sen toiminnan. Jos näin ei ole, sitä kirjoittanut parisi antaa sinulle paremman yleiskuvan ja yhdistää sen nopeammin omaan koodiisi. Tämän lisäksi voit käyttää keskustelua mahdollisuutena parantaa nimeämistä, dokumentaatiota ja testejä.

- **Vähennä keskeytyksiä:** Jos joku tulee kysymään sinulta jotain, puhelimesi soi, sinun pitää vastata kiireiseen meiliin tai sinun täytyy osallistua palaveriin, parisi voi jatkaa ohjelmointia. Palatessasi parisi on edelleen flow'ssa ja pääset nopeasti takaisin vauhtiin.

- **Tuo tiimin uudet jäsenet nopeasti ajan tasalle:** Pariohjelmoinnilla ja riittävällä parien ja tehtävien kierrolla uudet jäsenet pääsevät nopeasti tutustumaan koodiin ja kollegoihin.

Flow tekee sinusta erittäin tuotteliaan. Mutta se on myös herkkä. Pyri saavuttamaan se ja pidä siitä kiinni sen saavutettuasi!

Kirjoittanut [Gudny Hauknes](http://programmer.97things.oreilly.com/wiki/index.php/Gudny_Hauknes), [Ann Katrin Gagnat](http://programmer.97things.oreilly.com/wiki/index.php/Ann_Katrin_Gagnat), ja Kari Røssland