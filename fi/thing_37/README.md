#Kova Työ Ei Palkitse

Ohjelmoijana kova työ ei useimmiten palkitse. Saatat huijata itseäsi ja muutamaa kolleegaasi, että tuot paljon projektiin olemalla pitkään toimistolla. Mutta totuus on, että työskentelemällä vähemmän saattaisit saavuttaa enemmän - joskus paljon enemmän. Jos yrität olle keskittynyt ja "tuottava" yli 30 tuntia viikossa sinä luultavasti teet liikaa töitä. Sinun pitäisi harkita työkuorman vähentämistä tullaksesi tehokkaammakksi ja saadaksesi enemmän aikaan.

Tämä toteamus saattaa vaikuttaa epä-intuitiiviselta ja jopa kiistanalaiselta, mutta se on suora seuraus faktasta, että ohjelmointi ja ohjelmistokehitys kokonaisuudessaan sisältävät jatkuvan oppimisen prosessin. Projektissa työskennellessäsi opit enemmän sovellusalueesta ja toivottavasti löydät tehokkaampia tapoja päästä tavoitteisiin. Välttääksesi turhaa työtä, sinun tulee sallia aikaa tarkkailla työsi vaikutuksia, reflektoida näkemääsi ja muuttaa käyttäytymistäsi tilanteen mukaan.

Ammattimainen ohjelmointi ei useimmiten vastaa muutaman kilometrin kovaa juoksua, jossa maalin voi nähdä tien lopussa. Suurin osa ohjelmistoprojekteista vastaa enemmän pitkää suunnistus-maratoonia. Pimeässä. Ainoastaan epäilyttävä kartta opasteena. Jos vain lähdet yhteen suuntaan, juosten niin nopeasti kuin pystyt, saatat tehdä vaikutuksen joihinkin, mutta et todennäköisesti menesty. Sinun täytyy pitää kestävä tahti ja sinun tulee muuttaa suuntaa kun opit enemmän, missä olet ja mihin olet menossa.

Tämän lisäksi, sinun täytyy aina oppia lisää ohjelmistokehityksestä yleisesti ja erityisesti ohjelmointitekniikoista. Sinun luultavasti tarvitsee lukea kirjoja, mennä konferensseihin, keskustella muiden ammattilaisten kanssa, kokeilla uusia tekniikoita ja oppia tehokkaista työtäsi yksinkertaistavista työkaluista. Ammattimaisena ohjelmoijana sinun tulee pitää itsesi ajan tasalla alastasi - aivan kuten aivokirurgien ja lentäjien oletetaan pitävän itsensä ajan tasalla heidän omista aloistaan. Sinun tarvitsee käyttää illat, viikonloput ja lomat itsesi kouluttamiseen, siksi sinä et voi käyttää iltojasi, viikonloppujasi ja lomiasi ylitöissä nykyisessä projektissasi. Luuletko oikeasti aivokirurgien operoivan 60 tuntia viikossa tai lentäjien lentävän 60 tuntia viikossa? Et tietenkään, valmistelu ja koulutus on olennainen osa heidän ammattiaan.

Keskity projektiin, osallistu niin paljon kuin voit löytämällä älykkäitä ratkaisuita, paranna taitojasi, reflektoi mitä olet tekemässä ja sopeuta käyttäytymistäsi. Vältä itsesi nolaamista, ja meidän ammattiamme, käyttäytymällä kuin hamsteri häkissä pyörittämässä juoksupyörää. Ammattimaisena ohjelmoijana sinun pitäisi tietää, että yritys keskittyä ja olla 'tuottava' 60 tuntia viikossa ei ole järkevää. Käyttäydy ammattilaisen tavoin: valmistaudu, vaikuta, havaitse, reflektoi, ja muuta.

Alkuperäinen kirjoittaja [Olve Maudal](http://programmer.97things.oreilly.com/wiki/index.php/Olve_Maudal)